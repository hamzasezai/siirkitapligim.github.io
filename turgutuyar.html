<!DOCTYPE html>
<html lang="tr">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Turgut Uyar</title>
    <link rel="stylesheet" href="style.css" />
</head>
<body>
    <header>
        <h1>Turgut Uyar'ın Şiirleri</h1>
    </header>
    <div class="container">
        <h2>Şiirler</h2>
        
        <div class="şiirsayfaları">
            <h3>Acıyor</h3>
            <p>
                Mutsuzluktan söz etmek istiyorum
                Dikey ve yatay mutsuzluktan
                Mükemmel mutsuzluğundan insansoyunun
                sevgim acıyor
                
                Biz giz dolu bir şey yaşadık
                onlar da orada yaşadılar
                Bir dağın çarpıklığını
                bir sevinç sanarak
                
                En başta mutsuzluk elbet
                Kasaba meyhanesi gibi
                Kahkahası gün ışığına vurup da
                ötede beride yansımayan
                Yani birinin solgun bir gülden kaptığı frengi
                Öbürünün bir kadından aldığı verem
                Bütün işhanlarının tarihçesi
                Bütün söz vermelerin tarihçesi
                sevgim acıyor
                
                Yazık sevgime diyor birisi
                Güzel gözlü bir çocuğun bile
                O kadar korunmuş bir yazı yoktu
                Ne denmelidir bilemiyorum
                sevgim acıyor
                Gemiler gene gelip gidiyor
                Dağlar kararıp aydınlanacaklar
                Ve o kadar
                
                Tavrım bir şeyi bulup coşmaktır
                Sonbahar geldi hüzün
                Kış geldi kara hüzün
                Ey en akıllı kişisi gündüzün
                sevgim acıyor
                Kimi sevsem
                Kim beni sevse
                
                Eylül toparlandı gitti işte
                Ekim falan da gider bu gidişle
                Tarihe gömülen koca koca atlar
                Tarihe gömülür o kadar
                
            </p>
        </div>
        
        <div class="şiirsayfaları">
            <h3>Uzak Kaderler İçin</h3>
            <p>
                Birgün, bir yağmurla garip garip
-Çoluğu çocuğu terk edeceğim.-
Bir sevgiyle doymayacak kalbim, anladım
Alıp başımı gideceğim.

Asır yirminci asırdır, amenna
Bir yanımda sevgilerim, bir yanımda sancım
Neon lambaları büsbütün karartır gecemizi
Uzaklar daha uzaklaşır
Bir define çıkarır gibi kayalardan, Ademden beri
Sımsıcak sevgilere muhtacım.

Bir gün alıp başımı gideceğim
-Yıldızlar ışısın, yollar üşüsün, yollar...-
Belimi bir ılık şal sarsın, mavi
Hüzünlü bir serencamın ardından, şarkısız
Rüyalarım unutulmuş bir handa pes desin
Görmüş geçirmiş bir çift duygulu dudak karşısında.

Kendi kendine çekilmez oluyor ömrüm
Her insanın ayrı ayrı yaşayabilsem kaderinde
Diyarı gurbette kanlı bir aşk
Bahtsız bir çocukluk uzak köylerin birinde
En uzak beyazlar,
En yakın ikindilerde, duygulu
Ve bir sahil meyhanesinde bir akşam
İçip içip ağlasam...

Nasıl kısa kesmeli bilmiyorum?
Herkesin derdinden pay isterken.
Uzak kaderlerin suları çağlar simdi
Yıldızlar dökülür sonsuza içimizden.

Birgün, bir parkta otururken, biliyorum
Bir el yağmurla dokunacak omuzuma
Bir çift göz, bir davet, bir kalp
Çoluğu çocuğu terk edeceğim.
Yapraklar dökülecek, çiçekler solacak

Bir sonbahar, bir sabah ve bir yağmur olacak
Toprak ve insan kokularıyla,
Uğultulu bir sarhoşluk içinde, yıllar için
Başımı alıp gideceğim.

            </p>
        </div>

        <div class="şiirsayfaları">
            <h3>Çok Üşümek</h3>
            <p>
                Bir kalır uzun resimlerde anısı sakallarımızın
                Urban içinde üşüyüp üşüyüp kaldığımızın
                
                Bir Kalır yanık yağlar kokusu şehirlerde
                Uzun nehirlere binip uzaklaşmadıkça
                
                Bir Kalır yabancı yataklarda o oteller
                Meydanlar heykeller sizin olmadığınız o her yer
                
                O çok yalınç gerçekli gelip gitmeler
                
                Bir kalır uzun duvarlar ve onların dipleri
                Bir kalır yılgın adamların hep "Evet" dedikleri
                
                Çok üşürdük hep üşürdük üşümekti bütün yaşadığımız
                Üşürdü ellerimiz aşkımız sonsuz uzun sakallarımız
                
                Tükenir dağınık diriliği kaşıntımızın bir gün
                Bir kalır uzun kitaplarda anısı çok üşüdüğümüzün
                
            </p>
        </div>

    </div>
</body>
<footer class="telif">
    <p>&copy; 2024 Telif Hakları Saklıdır.</p>
  </footer>

</html>